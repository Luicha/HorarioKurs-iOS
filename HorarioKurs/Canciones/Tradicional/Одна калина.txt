Одна калина

Сумно, сумно, аж за край.
Не дивись на мене - грай, музико, грай !
Зимно, зимно на душі, забирай, що хочеш!
Тільки залиши:

(2) 	Одну калину - за вікном
	Одну родину - за столом •
	Одну стежину, щоб додому йшла сама.
	Одну любов - на все життя, Одну журбу - до забуття ,
	І Україну, бо в нас іншої нема.

Сумно, сумно, аж за край,
Та чого ж ти плачеш, грай, музико, грай!
Крапля - горя не заллє,
Наливай, козаче, бо у нас ще є!

(2)	Одна калина-за вікном,
	Одна родина-за столом
	Одна стежина, щоб додому йшла сама.
	Одна любов - на все життя, Одна журба - до забуття,
	І Україна, бо в нас іншої нема.

Сумно, так і не засну,
Краще буду думать про свою весну.
Та й піду за небокрай,
Вперше, як востаннє, грай, музико, грай !

	Про ту калину - вікном
	Одну родину - за столом,
	Одну стежину, щоб додому йшла сама.
	Одну любов - на все життя
	Одну журбу - до забуття,
	І Україну, бо в нас іншої нема.

	Одна калина - за вікном,
	Одна родина - за столом,
	Одна стежина, щоб додому йшла сама.
	Одна любов - на все життя, Одна журба - до забуття,
	І Україна, бо в нас іншої нема!