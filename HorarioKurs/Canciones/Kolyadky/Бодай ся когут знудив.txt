Бодай ся когут знудив,
Що рано мене збудив,-
Малая нічка, мала,
Іще-м ся не виспала.

Причини, Боже, ночі
На мої чорні очі,
Причини ще й другую
На мене, молодую.

Послала мене мати
Зелене жито жати,
А я жита не жала,
В борозенці лежала.

Казала мені мати
Зелений ячмінь жати
А ячмінь має остя
Болят ня мамцю кості

Казала мені мати
Зелений горох рвати
А горох має стручки
Болят ня мамцю ручки

Казала мені мати
Курчат позаганяти
Ціп-ціп-ціп-ціп до хати
Казала мені мати*

Послала мене мати
Качат позаганяти
Тась-тась-тась-тась до ставу
А сама на забаву*

Послала мене мати
До хлопців погуляти:
"Погуляй трохи, доню,
Я ж тобі не бороню".

А я собі гуляю,
Як рибка по Дунаю,
Як рибка з окунцями,
Я, молода, з хлопцями.

Гуляла би до ночі
Та й спатоньки не хочу,
Гуляла би до рана,
Ой дана ж моя, дана.