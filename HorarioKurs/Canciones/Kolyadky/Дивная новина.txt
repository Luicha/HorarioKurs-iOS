Дивная новина

Дивная новина:
Нині Діва Сина
Породила в Вифлеємі, 
Марія єдина (2).

Не в царській палаті,
Но межи бидляти,
Во пустині, во яскині,
А треба всім знати (2).

Що то Бога іста
Марія Пречиста
І рождає і питає
Його, як невіста (2).

На руках тримає
І Йому співає,
Всемогучим Створителем
Своїм називає (2).

Каже: «Люлі, Сину!
Ти моя дитино!
Ти мене Собі Сам вибрав
За Матір єдину (2).

Нині Ти смиренний,
О Недостиженний!
Спи доволі, в добрій долі,
Молодче блаженний (2).

Я в Тобі надію,
Дорогий, лелію:
Де Сам будеш, мене візьмеш,
Ти мій Добродію! (2)

Вияв Правосуде, 
Що то з нами буде?
Як зі мною перед Тебе
Стануть усі люди? (2)

Будемо молити
І Тебе просити:
Дай нам, Сину, в Твоїм Царстві
Віки вічні жити» (2).