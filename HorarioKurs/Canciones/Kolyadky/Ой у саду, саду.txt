Ой у саду, саду

Ой, у саду, саду винограду: Радуйся!
Радуйся земле, Син Божий народився!

А у тому саду сивий коник грає: Радуйся!
Радуйся земле, Син Божий народився!

А до того коня ніхто не приступить: Радуйся!
Радуйся земле, Син Божий народився!

А тільки приступить молодий Іванко: Радуйся!
Радуйся земле, Син Божий народився!

Іванко приступив, сіделечко наклав: Радуйся!
Радуйся земле, Син Божий народився!

Сам сів та поїхав аж до королівни: Радуйся!
Радуйся земле, Син Божий народився!
