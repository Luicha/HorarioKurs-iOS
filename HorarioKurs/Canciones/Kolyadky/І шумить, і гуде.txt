І шумить, і гуде,
Дрібен дощик іде.
А хто мене, молодую,
А хто мене, молодую,
Та додому проведе?

Обізвався козак
У зеленім саду:
"Гуляй, гуляй, дівчинонько,
Гуляй, гуляй, дівчинонько,
Я додому проведу!

Ой, прошу ж я тебе,
Не веди ж ти мене,
Бо сердиту матір маю,
Бо сердиту матір маю,
Буде бити мене.
 
Ой, ти, ненько моя,
А я ж донька твоя,
Тоді, було бити-вчити,
Тоді, було бити-вчити,
Як маленька була.

А тепер я велика,
Треба мені чоловіка,
Ні старого, ні малого,
Ні старого, ні малого,
Козаченька молодого.

Щоб у полі орав,
І у домі дбав,
Ой, а мене ж, молодую,
Ой, а мене ж, молодую,
Та хазяйкою звав!