Скільки себе памʼятаю
Завше світили мені
Вікна в задумі розмаю, 
І рушники на стіні. (2)

В тиші світлиці урочій
Серцем читало дитя
Добрі Шевченкові очі
І золоте вишиття. (2)

	Мамо, ваші діти як птиці, 
	В далеч забриніли крильми.
	Мамо, в рідні стіни світлиці
	Скоро знов повернемось ми.

Вічна дитяча спокусо -
Двері прочиниш, а там -
Білим недільним обрусом
Сяє світлиця сватам. (2)

Скільки себе памʼятаю
Білим обрусом цвіла.
В нашій світлиці, я знаю,
Завше неділя була. (2)

	Мамо, ваші діти як птиці, 
	В далеч забриніли крильми.
	Мамо, в рідні стіни світлиці
	Скоро знов повернемось ми.

Може далеко від дому
Крила зівʼянуть мої,
Згасне зоря, а по тому
Змовкнуть навік соловʼї. (2)

Сину, затям собі, сину
Де б ти у світі не був
Кожен світлицю покинув
Але ніхто не забув. (2)

	Мамо, ваші діти як птиці, 
	В далеч забриніли крильми.
	Мамо, в рідні стіни світлиці
	Скоро знов повернемось ми.