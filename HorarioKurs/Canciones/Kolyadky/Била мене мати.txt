Била мене мати
Березовим прутом
	Щоби я не стояла
	З молодим рекрутом.

А я собі стояла,
Аж кури запіли,
	На двері воду лляла,
	Щоби не рипіли.

На двері воду лляла,
На пальцях ходила,
	Щоб мати не почула,
	Щоби не сварила.

А мати не спала,
Усе чисто чула,
	Та й мене не сварила
	Сама такою була.

Сьогоднi субота,
А завтра неділя,
	Чом на тобi козаче,
	Сорочка не біла.

Не біла, не біла,
Тай не буде біла,
	Мати не випрала,
	Сестра не схотіла.

Мати не випрала,
Бо дуже старенька,
	Сестра не випрала,
	Бо ще молоденька.