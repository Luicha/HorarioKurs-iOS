Служив козак у війську,
Мав років двадцять три,
Любив козак дівчину
І з сиром пироги.

Гей, чула, чула, чула,
Гей, чула, чула ти,
Любив козак дівчину
І з сиром пироги.

Ішов козак по стежці
Помежи терени,
Побачив він дівчину,
Що несла пироги.

Гей, чула, чула, чула,
Гей, чула, чула ти,
Побачив він дівчину,
Що несла пироги.

Чи знаєш дівчинонько,
Про мої мрії - сни?
Чи знаєш, що я люблю
Із сиром пироги?

Гей, чула, чула, чула,
Гей, чула, чула ти,
Чи знаєш, що я люблю
Із сиром пироги?

Дівчина, як почула
Козацькі мрії - син
То й зразу запросила
На свіжі пироги.

Гей, чула, чула, чула,
Гей, чула, чула ти,
То й зразу запросила
На свіжі пироги.

Сіли вони у парі
Близесенько води,
Вона його цілує,
А він їсть пироги.

Гей, чула, чула, чула,
Гей, чула, чула ти,
Вона його цілує,
А він їсть пироги.

Далеко десь із за лісу
З'явились вороги,
Забрали дівчиноньку
І з сиром пироги.

Гей, чула, чула, чула,
Гей, чула, чула ти,
Забрали дівчиноньку
І з сиром пироги.

Козак мав довгі ноги,
Скакав через рови,
Прилетів він до сотні, 
І крикнув: "Вороги!"

Гей, чула, чула, чула,
Гей, чула, чула ти,
Прилетів він до сотні, 
І крикнув: "Вороги!"

Сотня пішла в атаку,
Побила ворогів,
Відібрала дівчину,
І макітру пирогів.

Гей, чула, чула, чула,
Гей, чула, чула ти,
Відібрала дівчину,
І макітру пирогів.