Хто бачив Майданек, той бачив ті стіни,
Що слухали пісню одного хлопчини,
Він склав її просто, як серце складало, 
Співав її просто, як серце співало:

Мамо, чи чуєш мене ти, мамо?
Мамо, я хочу до тебе прийти...
Мамо я рвуся до тебе, мамо!
Але не пускають колючі дроти!

Бараки, бараки, - живі домовини,
Націлились дула у пісню хлопчини.
А сонце, як рана, спливає за гаєм,
Ще крок - і могила. А хлопчик співає:

Мамо, чи чуєш мене ти, мамо?
Мамо, я хочу до тебе прийти...
Мамо я рвуся до тебе, мамо!
Але не пускають колючі дроти!

Хто був той хлопчина - Іванко чи Янек, 
Хай скаже Вам попіл - той сивий Майданек.
Я чую, я чую, двадцятий мій віче,
Як спалена пісня щовечора кличе:

Мамо, чи чуєш мене ти, мамо?
Мамо, я хочу до тебе прийти...
Мамо я рвуся до тебе, мамо!
Але не пускають колючі дроти!