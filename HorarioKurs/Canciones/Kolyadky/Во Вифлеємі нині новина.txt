Во Вифлеємі нині новина

Во Вифлеємі нині новина:
Пречиста Діва зродила Сина, 
В яслах сповитий поміж бидляти
Спочив на сіні Бог необнятий (2).

Вже Херувими славу співають,
Ангельські хори Пана вітають;
Пастир убогий несе, що може,
Щоб обдарити Дитятко Боже (2).

А ясна зоря світу голосить:
«Месія радість, щастя приносить!
До Вифлеєму спішіть всі нині,
Бога вітайте в бідній Дитині!» (2)

За світлом зірки десь аж зі Сходу
Йдуть три владики княжого роду,
Золота дари, кадило, миро
Враз з серцем щирим несуть в офіру (2).

Марія Мати Сина леліє,
Старенький Йосиф пелени гріє,
А Цар всесвіту в зимні і болю
Благословить нас на ліпшу долю (2).

Ісусе милий, ми небагаті,
Золота дарів не можем дати,
Но дар цінніший несем від мира -
Се віра серця, се любов щира (2).

Глянь оком щирим, о Божий Сину,
На нашу землю, на Україну, Зішли 
їй з неба дар превеликий,
Щоб Тя ставила во вічні віки (2).
