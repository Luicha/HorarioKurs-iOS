Нова радість стала

Нова радість стала,
Яка не бувала,
(2) Над вертепом звізда ясна,
Світу засіяла.

Де Христос родився,
3 Діви воплотився,
(2) Як чоловік пеленами
Убого повився.

Пастиріє грають,
Ангели співають:
(2) На небесах і на землі
Мир проповідають.

І ми теж співаймо,
Царя прославляймо,
(2) І з Марії Рожденному
Славу й честь віддаймо!

Нова радість стала,
Що на небі хвала,
(2) Звізда ясна над вертепом
Увесь світ осіяла.

Пастушки з ягнятком
Перед тим Дитятком
(2) Навколінця припадають,
Царя-Бога вихваляють.

Просим Тебе, Царю, 
Небесний Владарю,.
(2) Даруй літа щасливії
Ного дому господарю.

Просим Тебе, Царо,
Просимо всі нині,
(2) Верни волю, пошли славу
Нашій Україні.