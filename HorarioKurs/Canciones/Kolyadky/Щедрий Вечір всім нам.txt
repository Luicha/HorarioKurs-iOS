Щедрий Вечір всім нам

Щедрий вечір всім нам, щаслива година,
Породила Діва предвічного Сина:
2. Ладо, ладо, ладо! Всім на світі радо:
Щедрий вечір на землі!

Не в пишних палатах Бога породила,
А в біднім вертепі Господа повила.
2. Ладо, ладо, ладо! Всім на світі радо:
Щедрий вечір на землі!

Не білі перини Богові стелила,
На вязочці сіна Вічного зложила.
2. Ладо, ладо, ладо! Всім на світі радо:
Щедрий вечір на землі!

Не поміж царями Господь нам явився,
А між вівчарями в яслах положився.
2. Ладо, ладо, ладо! Всім на світі радо:
Щедрий вечір на землі!

А небесні духи в синяві співають,
Пастирів убогих до стайні скликають.
2. Ладо, ладо, ладо! Всім на світі радо:
Щедрий вечір на землі!

Пастирі убогі до стайні приходять,
на вязочці сіна Месію знаходять.
2. Ладо, ладо, ладо! Всім на світі радо:
Щедрий вечір на землі!

А на світлім сході зоря засвітила,
Трьох царів премудрих дуже веселила.
2. Ладо, ладо, ладо! Всім на світі радо:
Щедрий вечір на землі!

Золото і миро, ладан вони взяли 
І в Єрусалимі за Христом питали.
2. Ладо, ладо, ладо! Всім на світі радо:
Щедрий вечір на землі!

Найшли Христа Бога не в Єрусалимі, 
А в убогій стайні в місті Вифлеємі.
2. Ладо, ладо, ладо! Всім на світі радо:
Щедрий вечір на землі!

Убогим вертепом царі не гордили,
Христові всі дари і поклін зложили.
2. Ладо, ладо, ладо! Всім на світі радо:
Щедрий вечір на землі!

І ми Христа Бога всі радо вітаймо,
Разом з пастирями весело співаймо:
2. Ладо, ладо, ладо! Всім на світі радо:
Щедрий вечір на землі!