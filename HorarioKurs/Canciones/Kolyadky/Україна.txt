Дороги іншої не треба,
Коли зорить чумацький шлях.
Я йду від тебе і до тебе
По золотих твоїх стежках.

Мені не можна не любити,
Тобі не можна не цвісти.
Лиш доти варто в світі жити, 
Поки живеш і квітнеш ти.

Україно, Україно!
Після далечі доріг
Вірне серце твого сина
Я кладу тобі до ніг.

Поки кохаєш до нестями,
Іще не скоро наш кінець.
Ще, може, нашими серцями
Розпалим тисячі сердець.

Ще свічка наша не згоріла,
Ще наша молодість при нас,
А те, чи варте наше діло, -
То скажуть люди й скаже час.

Україно, Україно!
Після далечі доріг
Вірне серце твого сина
Я кладу тобі до ніг.

Україно, Україно!
Після далечі доріг
Вірне серце твого сина
Я кладу тобі до ніг.
