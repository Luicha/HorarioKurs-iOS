Так багато різних мов існує в світі,
Знають добре навіть це маленькі діти.
Кожна кращою є для свого народу,
Богом українська дана в нагороду.

Всім гостям ми раді, хто повагу має,
До традицій наших, мову хто вивчає.
Тим, кому до українського байдуже,
Ми не подамо руки з тобою, друже.

Стань поруч і заспіваймо, брате,
Мову батьківську всім треба знати.
Мову держави, в якій живемо,
Прапор якої у світ несемо.

Хто б ти не був і якої віри,
Насамперед ти є українець.
Тож гідним будь України-неньки,
Мову козацьку люби серденьком.

Ти не будь в своїй державі яничаром, 
Що несе Вкраїні лихо і покару.
Мову продає, що від дідів зосталась,
Віру віддає чужинцям на поталу.

Але станем ми пліч-о-пліч проти змови,
Занедбати не дамо своєї мови.
Всі ми патріоти неньки України, 
В нас вона одна і мова в нас єдина!