Місяць на небі, зіроньки сяють,
Тихо по морю човен пливе.
	2. В човні дівчина пісню співає, 
	А козак чує, серденько мре.

Та пісня мила, та пісня люба,
Все про кохання, все про любов,
	2. Як ми любились та й розійшлися,
	Тепер навіки зійшлися знов.

Ой, очі, очі, очі дівочі,
Темні, як нічка, ясні, як день.
	2. Ви ж мене, очі, вік приворожили,
	Де ж ви навчились зводить людей?

Місяць на небі, зіроньки сяють,
Тихо по морю човен пливе.
	2. В човні дівчина пісню співає, 
	А козак чує, серденько мре.