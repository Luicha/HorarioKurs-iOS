Садили ми вдвох свої ясени,
Садили на щастя тобі і мені.
  Мої ясени, мої ясени,
  Мої кучеряві, хороші сини,
  Мої кучеряві сини.

Вмивали їх роси і вдень, і вночі,
Торкали на коси зелені свої.
  Мої ясени, мої ясени,
  Шепочуть про щастя тобі і мені,
  Мої кучеряві сини.

І будуть шуміти нам завжди вони,
Коханих стрічати, мої ясени.
  Мої ясени, мої ясени,
  Шепочуть про щастя тобі і мені,
  Мої кучеряві сини.