Возвеселімся всі купно нині

Возвеселімся всі купно нині:
Христос родився в бідній яскині!
2. Послідним віком став чоловіком,
Всі утішайтесь на землі.

Всі утішайтесь на землі гойно,
Хвалу віддайте Єму достойно,
2. Пожаданому, з неба даному,
Которий весь світ відкупив.

Которий весь світ спасе від ада,
Чрез Него вічна всім нам відрада,
2. За тоє Єму, Пану нашему,
Пісні співаймо согласно.

Пісні співаймо согласно мило, 
І торжествуймо всі купно щиро;
2. «Слава во вишних, а мир для нижних»
Весело світу гласімо.

Світу гласімо Господа явно,
О которім вже пророки давно
2. Пророкували, проповідали,
Що ся народить Цар віків.

Що ся народить Цар віків слави,
Зітре на землі зміїні глави,
2. Перскії цари прийшли со дари,
Поклін віддати смиренно.

Поклн віддати смиренно нині,
Христу рождену, малій Дитині:
2. Ливан і злато і смирну на то
Яко кадило, зі страхом.

І пастиріє со страхом бігли,
Там де віл, осел Дитину гріли;
2. Ангели в небі, к Єго потребі
Умильно пісні ствають.

Пісні співають Народженному, 
Во яслах нині положенному;
2. І ми співаймо і вихваляймо, 
Єго на віки славімо.

Щоби нам дав тут довго прожити,
Царствія Єго всім доступити;
2. Врагам коритись і їм стидитись, 
А нам во мирі прожити.

Прожити мирно в долгоденствії,
Служаще Єму в єдиненії.
2. Чистая Панно, Тя непрестанно
Хвалим со Сином на віки.