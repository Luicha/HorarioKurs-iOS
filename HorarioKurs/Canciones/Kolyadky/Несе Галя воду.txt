Несе Галя воду,
Коромисло гнеться,
За нею Іванко,
Як барвінок, в'ється.

Галю, ж моя Галю,
Дай води напиться,
Ти така хороша -
Дай хоч подивиться!

Вода у ставочку,
Тай піди напийся,
Я буду в садочку -
Прийди подивися.

Прийшов у садочок,
Зозуля кувала,
А ти ж мене, Галю,
Та й не шанувала.

Стелися, барвінку,-
Буду поливати,
Вернися, Іванку,-
Буду шанувати. 

Скільки не стелився,
Ти не поливала,
Скільки не вертався, 
Ти не шанувала.  