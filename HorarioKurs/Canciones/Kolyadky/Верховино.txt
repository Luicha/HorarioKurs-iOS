Верховино, світку ти наш,
Гей як у тебе тут мило!
Як ігри вод, плине тут час
Свобідно, шумно, весело.

Ой нема то краю краю
Над ту Верховину.
Там би мені погуляти
Хоч одну годину

З верха на верх, а з бору в бір,
З легкою в серці думкою.
В чересі кріс, в руках топір,
Гуляє легінь собою.

Черемоше, Черемоше,
Бистра твоя вода.
Дівчинонько з Верховини,
Файна твоя врода

Що то є нам Поділля край?
Нам Верховина Поділля.
А бори - степ, ялиця - май,
А звіра голос - весіллє

Є у мене топір, топір
Щей кована бляшка.
Не боюся ані німця
Ані того ляшка      