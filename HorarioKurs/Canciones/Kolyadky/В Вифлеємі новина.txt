В Вифлеємі новина

В Вифлеємі новина,
Діва Сина зродила;
2. Породила в благодати
Непорочна Діва Мати Марія.

Положила на сіні,
В Вифлеємській яскині;
2. Йосиф Діву потішає,
Повивати помагає Марії.

Слава Божа і хвала
У вертені настала:
2. З неба Ангели злітають,
З Сином Божим прославляють Марію.

Серед темної ночі
Дивне світло бе в очі —
2. Ясна зоря засвітила,
Де Дитятко породила Марія.

Недалеко пастирі
Пасли стадо в долині;
2. До вертепа прибігають 
І з Дитятком туг вітають Марію.

На колна падають,
Подарунки складають:
2. Що убогий дати може,
Жертвуймо, Сину Божий, Марії.

Ще приходять три царі,
Аж зі Сходу звіздарі;
2. Для Ісуса ставлять щиро
Ладан, золото і миро Марії.

І ми тоже поспішім,
Богу дари принесім;
2. У покорі прибігаймо,
З Сином Божим все благаймо Марію.